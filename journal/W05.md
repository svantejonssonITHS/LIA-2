[← Tillbaka](../README.md)

# Vecka 5 (v.6)

Denna veckan började jag med att skriva dokumentation för Roma. Roma använder sig av ett annat internt projekt (en API) kallat Kraftwerk för att hämta mycket av datan som visas i webbgränssnittet, och detta görs via protokollet Nats för att hålla en högre säkerhetsnivå. Min uppgift var att dokumentera vilka Nats ämnen (topics) som Roma använder sig av och varför de är nödvändiga. Nats ämnen delar in all data i mindre delar och det är endast konton med tillstånd till dessa specifika ämnen som kan hämta datan de håller. Därför behövde jag kolla upp vilka det är vi använder och vilka av dessa vi faktiskt behöver i förberedelse för när vi lanserar produkten så använder vi ett konto som inte har tillgång till fler ämnen än vad det behöver.

Utöver uppdatering av dokumentationen så har jag gjort en del små fixar på Roma. Exempelvis justerade jag storlekarna (avstånd, textstorlek, osv.) av flera av våra komponenter för att göra sidan mer konsekvent och användarvänlig. Sedan gjorde jag också lite förberedelser för Romas Yield-sida[<sup>1</sup>](#1-yield) i förberedelse för när denna sidan ska implementeras om några veckor.

Jag avslutade veckan med att planera en uppdatering av testresultat-sidan då vi inte riktigt var nöjda med hur den såg ut eller agerade. Processen blev att jag började med att skissa upp flera olika layouter på papper över hur sidan skulle kunna se ut. Därefter hade jag en presentation och diskussion med mina kollegor om vad som var bra och dåligt med de olika layouterna. Efter det började jag på en mockup av sidan i Figma där färger samt storlekar blev definierade tydligare än under skiss stadiet. Sedan hade jag återigen en presentation för mina kollegor där jag fick mer feedback som jag sedan använde för att uppdatera min mockup.


## Förklaringar

### 1. Yield

En del av Roma där användarna ska kunna se statistik av testers utfall. Här ska man kunna se hur stor andel av tester som lyckas, misslyckas eller avbryts. Både totalt och över tid.
