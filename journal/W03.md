[← Tillbaka](../README.md)

# Vecka 3 (v.4)

Även denna veckan spenderade jag mestadels min tid på att förbättra användarupplevelsen av Roma. Av en ren slump upptäckte vi att våran logotyp, som är gjord i SVG med tillhörande CSS inte såg ut som den skulle i webbläsare baserade på WebKit (exempelvis Safari). Efter en stunds letande kom jag fram till att problemet låg i vår användning utav CSS grid för att centrerar våran logotyp. Det visade sig att WebKit inte hanterade CSS grid inom SVGer på samma sätt som andra webbläsar motorer (exempelvis Gecko eller Blink). Lösningen jag kom på använde sig istället utav Flexbox, även om implementationen inte blev precis likadan så kunde den ändå uppnå resultatet som vi var ute efter (även i WebKit!).

Därefter fixade jag med sidans filtersektion<sup>[1](#1-filtersektion)</sup> då dess animation för att öppnas/stängas var väldigt laggig och inte såg så rolig ut. Svelte Transitions implementationen för att animera sektionen upp respektive ner igen behövde alltså bytas ut, jag bestämde mig för att skapa en ny med CSS istället. Resultatet av den nya implementationen blev mycket bättre än den gamla, långt över förväntan. Animationen var mycket jämnare och mjukare vilket gjorde mycket till hur man upplevde sidan när man använde den. Dessutom tror jag att prestandan blev något bättre med den nya implementationen, men det är inget jag är helt säker på då jag inte utförde några tester innan eller efter ändringen. Men det kändes som att sidan presterade bättre!

## Förklaringar

### 1. Filtersektion

Högst upp på varje sida av Roma (exempelvis testresultatssidan) finns det en filtersektion. Det är här användaren filterar vilka resultat det är som ska hämtas. Eftersom det är ganska detaljerad data finns det många punkter man vill kunna filtrera på och detta innebär att filtersektionen har blivit väldigt stor. För att lösa detta har vi implementerat ett "stängt" läge vilket innebär att sektionen förminskas och döljer filtrerna när du inte behöver dem.
