[← Tillbaka](../README.md)

# Vecka 6 (v.7)

Hela denna veckan spenderade jag på att implementera den nya testresultat-sidan som jag skapade en ny design för förra veckan. Då jag redan gjort designen i Figma hade jag en ganska bra idé över vilka delar som skulle behöva vara separerade i egna komponenter, hur händelseförloppet skulle se ut och hur den generella layouten var. Jag bestämde mig för att börja implementationer uppifrån och sedan jobba mig ner stegvis.

Det första jag gav mig på blev därför sidans huvud-/titelsektion. Denna delen av sidan har i uppgift att snabbt ge användaren en bild av vad det är för data hen kommer att se, samt hur testen har presterat i helhet. I mer detalj består sektionen av två korta texter, en knapp och två informationskort. De två korta texterna är det första som visas upp och de berättar vilken enhetstyp som är testad och under vilket tids span data som visas är hämtad från. Sedan har vi en knapp med nedladdningsalternativ (JSON och CSV) som består av flera komponenter i sig. Den första är knapp komponenten i sig, denna blev en av de första jag skapade då den skulle behövas på flera ställen. Sedan kunde jag med hjälp av knapp komponenten skapa nedladdning komponenten. Sedan avslutade jag huvud/titel komponenten genom att skapa informations korten. Båda korten blev sin egen komponent som baserades på en kort komponent som jag började med att skapa. Det första kortet visualiserade hur testen hade presterat genom att visa ett procenttal på lyckade test samt antalet lyckade gentemot totalen testade. Det andra kortet visade first och last pass yield.

Efter att den första delen av sidan var klar gick jag vidare till huvuddelen av sidan, test resultat tabellen. Tabellens uppgift är att visa varje individuellt test för sig så användaren lätt ska kunna se vad som gått rätt och fel. I den förra designen var denna delen av sidan också en tabell, men denna gången är designen av tabellen mer användarvänlig då raderna har blivit mer tydligt separerade. Hur du väljer vad som ska inkluderas i nedladdningen har också förtydligats, tidigare markerade du resultaten du ville ha genom att trycka på den (vilket resulterade i att de expanderade) och sedan lämnade dem öppna. Detta var inte bra av flera anledningar, för det första så var det inte så tydligt att öppna resultat betydde att de skulle laddas ner, sedan blev det också osmidigt att fortsätta använda tabellen när flera resultat var öppna samtidigt. Detta löste jag genom att lägga till en kolumn för varje rad med en dedikerad kryssruta där användaren kunde välja om resultatet skulle inkluderas i en eventuell nedladdning. I denna nya designen så expanderar inte heller tabellens rader längre för att visa ytterligare information om testresultaten utan istället så öppnas en modal.

Jag avslutade implementationen med buggfixar och en extra kontroll så alla komponenter var responsiva och fungerade som de skulle.

