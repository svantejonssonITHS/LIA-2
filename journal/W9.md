[← Tillbaka](../README.md)

# Vecka 9 (v.10)

I slutet på förra veckan lade jag upp min endpoint/topic för att räkna ut yield som en merge request, detta för att få avslutande feedback innan den kan officiellt börja användas. Så under flera dagar denna veckan så har jag fått feedback på små saker som jag kunde ändra för att förbättra min kod samt om det var några fel så fick jag också fixa till detta. Det visades sig exempelvis att hur jag räknade ut en siffra inte var så kunden hade tänkt sig. Så detta fick jag ändra, även om det jag gjort inte var "fel" så var det inte det som de hade tänkt sig. Vi bestämde oss också för att räkna ut ytterligare några siffror under denna veckan så detta la jag till också. Lite senare i veckan var merge requesten klar och accepterad av våra seniora utvecklare och jag kunde publicera koden.

Därefter fortsatte jag implementera yield genom att skapa en endpoint i Romas backend som kopplar vidare till Kraftwerk topicen jag precis fått publicerad. För att skapa denna endpointen behövde jag bland annat konfigurera adressen, lägga till validering av inkommande parametrar och skriva dokumentation. 

Jag avslutade veckan med att implementera en funktion som sparade användarens valda filter lokalt så att nästa gång användaren skulle använda sida så skulle den komma ihåg vad för filter hen tidigare valt.

Strax innan det var dags att ta helg och bege sig hemåt fick vi beskedet att Roma skulle byta namn till Spreed. Spreed är ett annat verktyg som används på företaget men detta har mindre funktionalitet än vad Roma och QRM (verktyget Roma skulle ersätta) har, men det är redan publicerat och har väldigt många användare. Tanken bakom namnbytet är att fånga upp många av användarna som redan använder Spreed när vi lanserar Roma. Funktionaliteten som redan finns i Spreed är därför något som vi kommer behöva implementera i Roma på sikt om det verkligen ska kunna byta ut Spreed också.
